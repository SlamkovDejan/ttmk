## Phase 3: Application Design - Use-cases and Database Access Scenarios - SQL Views

Во оваа задача е потребно да ги дефинирате главните случаи на употреба на апликацијата и како низ нивните сценарија ќе се користи базата на податоци.

Потребно е да се напишат следните работи:

**Листа на улоги (актери)** во кои влегуваат различните корисници. Можно е еден корисник да влегува во повеќе улоги, доколку е сам распределен на повеќе различни работи, но може секој корисник да си има и само една улога. Улогите обично се нарекуваат актери. На пример во типичните сценарија во една Самопослуга може да се појават следните актери: Купувач, Касиер, Магационер, ...

**Листа на сценарија** во разни случаи на употреба на системот. Кога корисник е во улога на некој актер може да има некоја цел што сака да му се исполни. Таквата цел се нарекува случај на употреба на системот и опфаќа сценарио како чекор по чекор ќе се помине низ разните екрани и опции од системот за да си ја реализира целта. На пример, случаи на употерба на системот во самопослуга: Магационер ажурира количини и рокови на изложени производи, Купувач купува производи. Сценариото на секој случај опфаќа повеќе чекори. На пример при купувањето производи има чекори: разгледување производи, ставање во кошничка на избрани производи, плаќање за производите во кошничката. Како што гледате од примерот, случаите на употреба се комплексни активности од повеќе чекори кои резултираат со некоја опиплива цел, а не елементари операции (запиши, прочитај).

**Скица** на тоа како ќе се имплементираат главните сценарија во вашата апликација. Одберете кои од сценаријата се најважни за нешто да профункционира од вашата апликација. Најмалку по едно сценарио за секој член на тимот, најмалку да се опфатени 3 сценарија. За секое од избраните сценарија направете по еден документ:
- скица како би изгледало употребувањето на апликацијата екран по екран (скиците може да ги направите и на рака и да ги фотографирате). Важни се само главните екрани.
- SQL прашалници кои се потребни за приказ или зачувување на податоците кои ќе бидат прикажани на екранот - со јасно означување каде на екранот ќе се користи кој прашалник. Прашалниците да бидат во текст формат за да може да ги тестираме.